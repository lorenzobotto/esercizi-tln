 Il trionfo della Juventus: è campione d' Italia / il viaggio più lungo

E ALLA fine la Juve torna Juve, ritrova un senso e non solo uno scudetto, l' epilogo è da tragedia greca perché una tragedia sono stati gli anni per arrivarci, senza farsi mancare nulla. TRIESTE NON SONO MANCATE battaglie, eroi, tradimenti, sconfitte, orgoglio, riscatto. Il viaggio verso e dentro se stessa sembra storia, ma più che altro è geografia. Una geografia delle periferie. Comincia a Bari, continua a Rimini, passa da Poznane si chiudea Trieste, dentro uno stadio ad arcate di ferro rosso che pare una stazione ferroviaria dell' Ottocento. Un viaggio di stenti per chi, dal 1900 al 2006, non aveva mai abbandonato la serie A (che, pure, nel 1900 ancora non c' era, perché non c' era la B), dopo la fondazione sulla famosa panchina davanti al liceo D' Azeglio, il primo novembre del 1897. Ogni odissea è sempre un ritorno a casa travestito da fuga, e la Juve ne ha incontrati di mostrie maghe, sirenee ciclopi prima di riprendersi il pezzo di stoffa con i tre colori, a forma di cuore. Si discuterà all' infinito sull' esatto numero di questi scudetti a righe bianche e nere: la Juventus ne conta 30, per l' albo d' oro sono 28. L' ultimo è comunque tra i più belli e rappresentativi, forse è il caso di smettere di fossilizzarsi sui rancori, per guardare avanti: dove la Juve è finalmente andata. C' era puzza di fritto a Rimini, il pomeriggio del 9 settembre 2006, e un mare smaltato che metteva voglia di tuffi anche se la spiaggia era già quasi deserta. La Juventus debuttava quel giorno in serie B, senza neppure riuscire a vincere. Il gol bianconero lo segnò un cognome poi inabissato, tal Paro, e pareggiò Ricchiuti quando mancava un quarto d' ora alla fine. Piadine, Giannichedda, stranezze, Zalajeta. I giocatori portavano al polso un braccialetto tricolore, anche John Elkann in tribuna lo indossava, era un modo simbolico per dire: ecco, guardate, lo scudetto rimane nostro, ce l' avete strappato dal petto ma l' abbiamo sempre addosso. La periferia juventina era cominciata quattro mesi avanti, nel giorno della festa farsesca a Bari, campo neutro (guarda caso, come qui a Trieste) per una vittoria cancellata ancora prima di nascere. Era il 14 maggio 2006, Reggina-Juventus 0-2, Del Piero alza la coppa che spetta ai campioni d' Italia ma ogni sorriso ha i minuti contati. «Mi hanno rubato l' anima», dirà Moggi quasi in lacrime, nel suo ultimo giorno di calcio e potere. La Juve è già travolta, lui e Giraudo volevano decidere anche gli arbitri del Trofeo Birra Moretti: chi troppo vuole, a volte si fa radiare. Scudetto 2005: revocato e non assegnato. Scudetto 2006: il giudice lo dà all' Inter, la Juve è retrocessa all' ultimo posto. I punti di penalizzazione da scontare in B sono 17, poi diventano 9. Il viaggio dentro una vendetta può cominciare, però sarà tortuoso, asimmetrico, una lunga crisi di singhiozzo risolta dopo mille apnee. più Il La geografia della Juve diventa a questo punto anomala, anche nei nomi dei protagonisti, non solo nei luoghi. Presidente viene nominato uno sconosciuto, Giovanni Cobolli Gigli, l' amministratore delegato è un francese, JeanClaude Blanc, "il tramezzinista del Roland Garros" (si era occupato anche di ristorazione e pubblicità di grandi eventi, dal tennis al Tour), il quale avrà pure il breve onore della presidenza dall' ottobre 2009. La collana degli allenatori, prima del mistico e un po' spiritato Conte, non presenta molte perle: Deschamps riporta la Juve in A ma poi la lascia, gli altri si chiama no Ranieri, Ferrara, Zac cheroni, Delneri: periferie. E non è solo un problema di sconfitte. E' come se la Juventus non fosse più quella, senza la san tità del potere centenario e l' iden tità, una squadra qualunque per una società indecisa a tutto, a suo modo gar bata, a volte persino simpatica: realtà tremenda. I calciatori tremano, dentro quelle casacche svuotate di senso. Il 2010 è l' anno orribile. Il 18 marzo la Juve si fa prendere a ceffoni a Craven Cottage, Londra, umiliata dal Fulham (4-1, espulso Cannavaro) ed eliminata dall' Europa League. Scorrendo tra i nomi in campo, i tifosi bianconeri hanno diritto a brividi postumi: Zebina, Salihamidzic, Felipe Melo, Grygera. Di lì a poco, l' odiata Inter si prenderà il "triplete". A fine campionato, la Juve chiude con 55 gol segnati e 56 presi (clamorosa la cinquina di Bergamo, 8 novembre 2009) , dal 1962 il disavanzo non era mai più stato negativo. La classifica dice settimo posto, come sarà nell' anno a venire. Poi, però, qualcosa capita. Il 19 maggio 2010 un Agnelli torna presidente dopo mezzo secolo, si chiama Andrea, è l' ultimo rimasto della stirpe. C' è una vecchia foto di suo nonno Edoardo: la somiglianza è impressionante. Da piccolo, Andrea imparò il calcio da Giraudo e Moggi, il primo era il migliore amico di suo padre, il secondo lo giudica ancora oggi il più bravo. Il suo Moggi si chiama Giuseppe Marotta, e insieme cominciano a non sbagliare più gli acquisti, anche se la scelta dell' allenatore, Gigi Delneri,è un po' così. Il peggio di sè, squadrae allenatore lo daranno il primo dicembre a Poznan, Polonia (tra poco, ci giocherà l' Italia agli europei), pareggiando 1-1 contro il Lech. E' una serata di neve, ghiaccio, buffe cuffiette, guanti neri e calzemaglia. L' uscita dall' Europa League viene accolta quasi con sollievo: mai, nella sua centenaria storia, la Vecchia Signora era stata contenta di perdere. Si può dunque affermare che Poznan è il momento in cui la Juventus si è ritrovata più lontana dalla Juventus. L' odissea vivrà altri mostri e altri terrori, come i quattro gol presi in casa dal Parma, 6 gennaio 2011, nel giorno in cui Quagliarella si sfascia il ginocchio, Felipe Melo tira un calcio in faccia a un avversario e Giovinco segna una doppietta da cuore ingrato. Il più bravo, quella volta, è il portiere di riserva Storari: detto tutto. Itaca pare lontanissima, ma così non è. Aspetta il ritorno della Juve e degli juventini. Non ha rupi pietrose in mezzo al mare, ma il biancore dei palazzi di Trieste illuminati dalla luna.
