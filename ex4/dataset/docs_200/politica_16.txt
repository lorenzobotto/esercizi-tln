«Non faremo campagna contro Monti» Berlusconi ridimensiona le critiche al governo dei tecnici: «Ma stop al ruolo egemone della Germania»] «Non faremo campagna contro Monti»
Berlusconi ridimensiona le critiche al governo dei tecnici: «Ma stop al ruolo egemone della Germania»
«Non faremo una campagna elettorale contro Monti. Ma siamo convinti che l’austerità imposta dall’Unione europea, a noi come ad altri paesi, su pressione di una Germania che svolge un ruolo da paese egemone, con un’egemonia non solidale ma egoista, abbia immesso l’economia in una spirale recessiva senza fine». Lo ha detto Silvio Berlusconi, intervistato lunedì 29 ottobre da Bruno Vespa per il libro «Il Palazzo e la Piazza. Crisi, consenso e protesta da Mussolini a Monti», in uscita per Mondadori - Rai Eri giovedì 8 novembre. CRISI DI GOVERNO - Inoltre Berlusconi non ha ancora rinunciato completamente ad aprire una crisi di governo. Vespa gli chiede se pensa davvero di staccare la spina al governo e di votare a febbraio con il Porcellum. O si farà in tempo a cambiare la legge elettorale? «I tempi per una nuova legge elettorale ci sono tutti. Quanto alla spina da staccare, dipenderà dall’accettazione o meno da parte del governo delle nostre richieste di modifica alla legge di stabilità - sottolinea il Cavaliere - Siamo dentro una spirale recessiva, dobbiamo assolutamente uscirne al più presto invertendo la nostra politica economica». PORCELLUM - Sulla legge elettorale, Berlusconi rinnega il sistema attuale, il Porcellum: «È il Partito Democratico che lo vuole, non noi. A mio giudizio, il sistema migliore è il sistema spagnolo, che comporta un’alta soglia di sbarramento. Converrebbe anche al Partito democratico, perchè privilegia i primi due partiti, funziona benissimo e garantisce la governabilità in Parlamento». Le preferenze? «Sono un’anomalia italiana. Io sono letteralmente terrorizzato dal voto di scambio. Non si dimentichi che Fiorito nel Lazio e Zambetti in Lombardia sono stati eletti con le preferenze».] «Non faremo una campagna elettorale contro Monti. Ma siamo convinti che l'austerità imposta dall'Unione europea, a noi come ad altri paesi, su pressione di una Germania che svolge un ruolo da paese egemone, con un'egemonia non solidale ma egoista, abbia immesso l'economia in una spirale recessiva senza fine». Lo ha detto Silvio Berlusconi, intervistato lunedì 29 ottobre da Bruno Vespa per il libro «Il Palazzo e la Piazza. Crisi, consenso e protesta da Mussolini a Monti», in uscita per Mondadori - Rai Eri giovedì 8 novembre.

CRISI DI GOVERNO - Inoltre Berlusconi non ha ancora rinunciato completamente ad aprire una crisi di governo. Vespa gli chiede se pensa davvero di staccare la spina al governo e di votare a febbraio con il Porcellum. O si farà in tempo a cambiare la legge elettorale? «I tempi per una nuova legge elettorale ci sono tutti. Quanto alla spina da staccare, dipenderà dall'accettazione o meno da parte del governo delle nostre richieste di modifica alla legge di stabilità - sottolinea il Cavaliere - Siamo dentro una spirale recessiva, dobbiamo assolutamente uscirne al più presto invertendo la nostra politica economica».

PORCELLUM - Sulla legge elettorale, Berlusconi rinnega il sistema attuale, il Porcellum: «È il Partito Democratico che lo vuole, non noi. A mio giudizio, il sistema migliore è il sistema spagnolo, che comporta un'alta soglia di sbarramento. Converrebbe anche al Partito democratico, perchè privilegia i primi due partiti, funziona benissimo e garantisce la governabilità in Parlamento». Le preferenze? «Sono un'anomalia italiana. Io sono letteralmente terrorizzato dal voto di scambio. Non si dimentichi che Fiorito nel Lazio e Zambetti in Lombardia sono stati eletti con le preferenze».
