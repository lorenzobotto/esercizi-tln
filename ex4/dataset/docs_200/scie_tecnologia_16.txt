Toyota. sceglie partner europeo riciclaggio batterie a ioni litio

E' la belga Umicore

Roma, 24 ago. (TMNews) - Toyota Motor Europe (TME) ha annunciato la propria intenzione di collaborare con la società belga Umicore N.V. per il riciclaggio sostenibile delle batterie agli ioni di litio (Li-on) in Europa. L'annuncio ufficiale segue un lungo periodo speso dalla casa nipponica nella ricerca e nella selezione di un partner europeo con il quale collaborare nelle operazioni di riciclo sostenibile delle batterie Li-on installate su due nuovi modelli Toyota, la nuova monovolume sette posti Prius+ e la Prius Plug-in, la full hybrid ricaricabile. L'esclusivo procedimento di riciclo delle batterie ricaricabili utilizzato da Umicore sfrutta una tecnologia di fusione brevettata dal nome Ultra High Temperature (UHT), che consente il riciclo degli elementi di valore come il cobalto, il nichel e il rame presenti all'interno delle batterie Li-on per un riutilizzo nella maniera più efficiente dal punto di vista dei costi e dell'ambiente. Umicore è inoltre l'unica società al mondo a gestire in Germania e Stati Uniti due linee di smantellamento dedicate ai pacchetti batteria dei veicoli ibridi ed elettrici per il rifornimento di materiali al suo impianto di Hoboken, in Belgio. Le due società - si legge in una nota Toyota - stanno attualmente finalizzando l'accordo. Nell'Ottobre dello scorso anno TME è stata la prima OEM in Europa ad annunciare una nuova partnership per il riciclo delle batterie al nichel-metallo idruro equipaggiate su tutti i modelli full hybrid Toyota e Lexus venduti dal 2000 a oggi. La combinazione tra queste partnership andrà a formare la spina dorsale del progetto Toyota studiato per sostenere la direttiva 2006/66/EC sulle batterie da parte della Commissione Europea. In questo modo Toyota Motor Europe supererà pienamente il target imposto dalla Commissione Europea. Note: About Umicore: Umicore è un azienda belga che si occupa di materiali tecnologici, attiva in quei settori in cui le sue competenze in fatto di materiali, chimica e metallurgia possano fare una differenza concreta. Le sue attività si concentrano principalmente in quattro settori: Catalisi, Energy Materials, Performance Materials e Ricilaggio. Umicore si occupa di tecnologie ecologiche, come catalizzatori, materiali per batterie ricaricabili e impianti fotovoltaici, celle combustibili e riciclaggio. Il Gruppo Umicore possiede impianti industriali in tutti i continenti e una base di clienti globale, e nel 2011 ha generato un volume di affari pari a 14,5 miliardi di Euro (2,3 miliardi se si esclude il metallo), offrendo attualmente lavoro a circa 14.600 dipendenti. Per maggiori informazioni visitare il sito TM News  



